# Упражнение 4, 29 октомври 2018 г.:

### Задача 1 ###
Да се напише шаблонна функция от по-висок ред map.
Функцията приема следните аргументи:
* списък от тип T;
* указател към функция с един аргумент от тип T и тип на върнатата стойност U.
Връща списък от тип U, състоящ се от резултатите от подадената функция, приложена към всеки елемент на подадения списък.


### Задача 2 ###
Да се напише шаблонна функция от по-висок ред reduce.
Функцията приема следните аргументи:
* списък от тип T;
* указател към функция от тип void с един аргумент от тип U, подаден като псевдоним, и един аргумент от тип Т;
* начална стойност от тип U.
Връща стойност от тип U, която представлява акумулирана стойност на елементите на списъка, получена чрез подадената функция.

### Задача 3 ###
Да се напише шаблонна функция от по-висок ред filter.
Функцията приема следните аргументи:
* списък от тип T;
* указател към булева функция с един аргумент от тип T.
Връща списък от тип Т, състоящ се само от тези елементи на списъка, за които функцията връща true.

### Задача 4 ###
Много големите числа (например с 30 цифри) се представят като низове и операциите се извършват ръчно цифра по цифра. Да се напише програма, която с помощта на стек събира две такива големи числа, като резултатът също е низ.

#### Решение на идейно ниво ####
Използваме 2 стека - по един за всяко от входните числа. Вкарваме цифрите на всяко число една по една в съответния стек, като по този начин цифрите на единиците ще са на върховете на стековете. Вадим от двата стека, събираме и слагаме резултата (без преноса) в трети стек, като следим за преносите. Когато един от двата първоначални стека се изпразни, продължаваме да прехвърляме от другия. Така третият стек ще съдържа цифрите на резултата, като на върха ще бъде най-лявата цифра. Вадим от стека и записваме в низ.



